130 V

causa, darent late cladem magnasque ruinas.
nec ratione alia mortales esse videmur,
inter nos nisi quod morbis aegrescimus isdem
atque illi quos a vita natura removit. 350

Praeterea quaecumque manent aeterna necessust
aut, quia sunt solido eum corpore, respuere ictus
nec penetrare pati sibi quicquam quod queat artas
dissociare intus partis, ut materiai
corpora sunt quorum naturam ostendimus ante, 355
aut ideo durare aetatem posse per omnem,
plagarum quia sunt expertia, sicut inane est
quod manet intactum neque ab ictu fungitur hilum,
aut etiam quia nulla loci fit copia circum, -
xquo quasi res possint discedere dissoluique, 300
sieut summarum summa est aeterna neque extra
qui locus est quo dissiliant neque corpora sunt quae
possint incidere et valida dissolvere plaga.
at neque, uti docui, solido cum corpore mundi
naturast, quoniam admixtumst in rebus inane, 305
nec tamen est ut inane, neque autem corpora desunt,
ex infinito quae possint forte coorta ⁹
corruere hanc rerum violento turbine summam
aut aliam quamvis cladem inportare pericli,
nec porro natura loci spatiumque profundi 370
deficit, exspargi quo possint moenia mundi,
aut alia quavis possunt vi pulsa perire.
haut igitur leti praeclusa est ianua caelo
nec soli terraeque neque altis aequoris undiS‚
sed patet immani et vasto respectat hiatu. 375
quare etiam nativa necessumst confiteare
haec eadem3 neque enim, mortali corpore quae sunt,
ex infinito iam ‘tempore adhuc potuissent
inmensi validas aevi contemnere vires.

‘Denique tantopere inter se cum maxima mundi seo
pugnent membra, pio nequaquam concita belle,
nonne vides aliquam longi certaminis ollis
posse dari finem? vel cum sol et vapor omnis
omnibus epotis umoribus exsuperarint:
quod facere intendunt, neque adhuc conata patrantur: ³86
“ntum suppeditant amnes ultraque minantur

