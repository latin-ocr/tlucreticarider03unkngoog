v1 ’ 163

ne tibi sit frudi quod nos inferne videmus

quam sint lata magis quam sursum extructa quid extent.
contemplator euim, cum montibus adsimulata

nubila portabunt venti transversa per auras, 190
aut ubi per magnos montis cumulata videbis

insuper esse aliis alia atque urguere superne

in statione locata sepultis undique ¹ventis.

tum poteris magnas moles cognoscere eorum
speluncasque velut saxis pendentibu’ structas 195
cernere, quas venti cum tempestate coorta
conplerunt, magno indignantur murmure clausi
nubibus in caveisque . ferarum more minantur;

nune hinc nunc illinc fremitus per nubila mittunt
quaerentesque viam circum versantur et iguis 20³
semina convolvunt e nubibus atque ita cogunt

multa rotantque cavis flammam fornacibus intus,

, donec divolsa fulserunt nube corusci.

Hae' etiam fit uti de causa mobilis ille
devolet in terram liquidi color ⁴ aureus ignis, 206
sem'na quod nubes ipsas permulta necessust
iguis habere3 etenim cum sunt umore sine ullo,
flammeus est plerumque colos et splendidus ollis.
quin etiam solis de lumine multa necessest
concipere, ut merito rubeant ignesque profundant. 210
hasce igitur cum ventus agens contrusit in unum
compressitque locum cogens, expressa profundunt
semina quae faciunt flammae fulgere colores.
fulgit item, eum rarescunt quoque nubila caeli.
nam cum ventus eas leviter diducit euntis 215
dissoluitque‚ cadant ingratis illa necessest .
semina quae faciunt fulgorem. tum sine taetro
terrore et sonitu fulgit nulloque tumultu.

Quod superest, quali natura praedita constent
fulmina, declarant ictus et inusta vaporis 220
signa notaeque gravis halantis sulpuris auras.
ignis enim sunt haec non venti signa neque imbris.
praeterea saepe accendunt quoque tecta domorum
et celeri flamma dominantur in aedibus ipsis.
hunc tibi subtilem cum primis ignibus ignem 22⁵
constituit natura minutis mobi.ibusque

