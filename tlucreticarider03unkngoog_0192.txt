148 V

suspensis teneros imitantur dentibus haustus,

longe alio pacto gannitu vocis adulant, 1070

et cum deserti baubantur in aedibus aut cum

plorantis fugiunt summisso corpore plagas,

denique non hinnitus item differre videtur,

inter equas ubi equus florenti aetate iuvencus

pinnigeri saevit calcaribus ictus amoris 1075

et fremitum patulis ubi naribus edit ad arma,

et cum sic alias concussis artibus hinnit?

postremo genus alituum variaeque volucres,

accipitres atque ossifragae mergique marinis

fluctibus in salso victum vitamque petentes, 1080

longe alias alio iaciunt in tempore voceS,

et quom de victu certant praedaeque repugnant.

ct partim mutant cum tempestatibus una

. raucisonos cantus, cornicum ut saecla vetusta

corvorumque greges ubi aquam dicuntur et imbris 1085

poscere ct interdum ventos aurasque vocare.

crgo si vjarii sensus animalia cogunt,

muta tamen cum sint, varias emittere voces,

quanto mortalis magis aecumst tum potuisse

dissimilis alia atque alia res voce notare! 1000·
[Illud in his rebus tacitus ’ ne forte requiras,

fulmen detulit in terram mortalibus ignem

primitus, inde omnis flammarum diditur ardor.

multa videmus enim caelestibus inlita flammis

fulgere, cum caeli donavit plaga vapore. 1005

et ramosa tamen cum ventis pulsa vacillans

aestuat in ramos incumbens arboris arbor,

exprimitur validis extritus viribus ignis

et micat interdum flammai fervidus ardor,

mutua dum, inter se rami stirpesque teruntur. 1100

quorum utrumque dedisse potest mortalibus ignem.

iude cibum coquere ac flammae mollire vapore

sol docuit, quoniam mitescere multa videbant

verberibus radiorum atque aestu victa pcr agros.
Inque dies magis hi victum vitamque priorem 1105

commutare novis monstrabant rebus et mm.

ingenio qui praestabant et corde vigebant.

mmdere coeperunt urbis arcemque locare

 

