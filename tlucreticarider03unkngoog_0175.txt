omnia diluviare ex alto gurgite ponti, -

nequiquam, quoniam verrentes aequora venti

deminuunt radiisque retexens aetherius sol,

et siccare prius confidunt omnia posse 390

quam liquor incepti possit contingere finem.

tantum spirantes aequo certamine bellum

magnis inter se de rebus cernere certant,

cum semel interea fuerit superantior ignis

et semel, ut fama est, umor regnarit in arvis, 395

ignis enim superfit et lambens multa perussit,

avia cum Phaethonta rapax vis solis equorum

aethere raptavit toto terrasque per omnis.

at pater omnipotens ira tum percitus acri

magnanimum Phaethonta repenti fulminis ictu 400

deturbavit equis in terram, solque cadenti

obvius aeternam succepit lampada mundi

disiectosque redegit equos iunxitque trementiS,

inde suum per iter recreavit cuncta gubernans,

scilicet ut veteres Graium cecinere poetae. 405

quod procul a vera nimis est ratione repulsum.

ignis enim superare potest ubi materiai

ex infinito sunt corpora plura coorta3

inde cadunt vires aliqua ratione revictae,

aut pereunt res exustae torrentibus auris. 410

umor item- quondam coepit superare coortus,

ut fama est, hominum multas quando obruit urbis.

inde ubi vis aliqua ratione aversa recessit,

ex infinito fuerat quaecumque coorta,

constiterunt imbres et flumina vim minuenmt. . 415
Sed quibus ille modis coniectus materiai

fundarit terram ct caelum pontique profunda,

solis lunai cursu3‚ ex 'ordine ponam. ·

nam certe neque consilio primordia rerum

ordine se suo quaeque-sagaci mente locarunt 420 -

nec quos ⁴quaeque darent motus pepigere profecto,

sed quia multa modis multis primordia rerum

ex infinito iam tempore percita plagis

ponderibusque suis consuerunt concita ferri

omnimodisque coire atque omnia pertemptare, 425

quaecumque inter se possent congressa creare,

