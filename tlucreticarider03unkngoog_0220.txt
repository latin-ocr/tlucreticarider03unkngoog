164 VI

corporibus, cui nil omnino obsistere possit.

*transit enim validum fulmen per saepta domorum,
clamor ut ac voces, transit per saxa, per aera,
et liquidum puncto facit aes in tempore et aurum, aeo
curat item vasis integris vina repente
diffugiant, quia nimirum facile omnia circum
conlaxat rareque facit lateramina vasis
adveniens calor eius et insinuatus in ipsum
mobiliter soluens differt primordia vini. 235
quod solis vapor aetatem non posse videtur
efficere usque adeo pellens fervore corusce.
tanto mobilior vis et dominantior haec cst.

N unc ea quo pacto gignantur ct impete tanto
fiant ut possint ictu discludere turris„ κο
distm bare domos, avellere tigna trabesque,

..et monimenta virum demoliri atque cremare,
exanimare homineS, pecudes prosternere passim,
cetera de genere hoc qua vi facere omnia possint,
expediam, neque te in pr omissis plura morabor. 215

Fulmina gignier e crassis alteque putandumst
nubibus extructis3 nam caelo nulla screno
nec leviter densis mittuntur nubibus umquam.
nam dubio procul hoc fieri manifesta docet res;
quod tum per totum concrescunt aera nubea 250
undique uti tenebras omnis Acherunta reamur
liquisse et magnas caeli complesse cavernas
usque adeo taetra nimborum nocte coorta
inpendent atrae formidinis ora superne,
cum commoliri tempestas fulmina coeptat. 255
praeterea persaepe niger quoque per mare nimbuS,
ut picis e caelo demissum fiumen, in undas
sic cadit effertus tenebris procul et trahit atram
fulminibus gravidam tempestatem atque procellis,
ignibus ac ventis cum primis ipse repletus, κω
in terra quoque ut horrescant ac tecta requirant.
sic igitur supera nostrum caput esse putandumst
tempestatem altam neque enim caligine tanta
obruerent terras, nisi inaedificata superne
multa forent multis exempto nubila sole3 265
nec tanto possent xenientes opprimere imbri,

 

 

