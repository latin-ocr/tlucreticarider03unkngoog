92 1111

quod iaculentur. ct hoc alias cum pervenit in res, ⁷

transit, ut in primis vitrum. sed ubi aspera saxa

aut in materiam ligni pervenit, ibi iam

scinditur ut nullum simulacrum reddere possit.

at cum splendida quae constant opposta fuerunt 15⁰

densaque, ut in primis speculum est, nil accidit horum..

nam neque, uti vitrum, potis est transire, neque autem

scindi3 quam meminit levor praestare salutem.

quapropter fit ut hinc nobis simulacra redundent.

ct quamvis subito quovis in tempore quamque 155

rem contra speculum ponas, apparet imago3

perpetuo fluere ut noscas e corpore summo

texturas rerum tenuis tenuisque figuras.

ergo multa brevi spatio simulacra genuntur,

ut merito celer his rebus dicatur origo. 16⁰

et quasi multa brevi spatio summittere dcbct

lumina sol ut perpetuo sint omnia plena,

sic ab rcbus item simili ratione necessest

temporis in puncto rerum simulacra ferantur

multa modis multis in cunctas undique partis3 165

quandoquidem speculum quocumque obvertimus oris,

res ibi respondent simili forma atque colore.
[Praeterea modo cum fuerit liquidissima caeli

tempestas, perquam subito fit turbida foede,

undique uti tenebras omnis Acherunta rearis 170

liquisse et magnas caeli complesse cavernas.

usquc adeo taetra nimborum nocte coorta

inpendent atrae formidinis ora superne;

quorum quantula pars sit imago dicere nemost

qui possit neque eam rationem reddere dictis] 175
N unc age, quam celeri motu simulacra ferantur

et quae mobilitas ollis tranantibus auras

reddita sit, longo spatio ut brevis hora teratur,

in quem quaeque locum diverso momine tendunt,

suavidicis potius quam multis versibus edam3 180

parvus ut est cycni melior canor, ille gruum quam ·

clamor in aetheriis dispersus nubibus austri.

principio persaepe levis res atque minutis

corporibus factas celeris licet esse videre.

in qno iam genere est solis lux et vapor eius 186

