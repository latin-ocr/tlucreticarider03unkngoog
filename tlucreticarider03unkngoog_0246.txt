190 VI

interclusa anima nimia ab dulcedine aquarum,
multaque per populi passim loca prompta viasque
languida semanimo eum corpore membra videres
horrida paedore et pannis cooperta perire

corporis inluvie, pelli super ossibus· una, 127⁰
ulceribus taetris prope iam soi-dique sepulta.

omnia denique sancta deum delubra replerat
corporibus mors exanimis onerataque passim

cuncta cadaveribus caelestum templa tenebat,
hospitibus loca quae complerant aedituentes. 1275
nec iam religio divom nec nunn’na magni

pendebantur enim: praesens dolor exsuperabat.

nec mos illo sepulturae remanebat in urbe,

quo pius hic populus semper consuerat humari;
perturbatus enim totus trepidabat, et unns 1280
quisque sumn pro re praesenti maestus humabat.
multaque res subita et paupertas horrida suasit.
namque suos consanguineos aliena rogorum

insuper extructa ingenti clamore locabant
subdebantque faces, multo cum sanguine saepe 1285
rixantes potius quam eor-pora desererentur. -

