IIII 119

semper enim partus duplici de semine constat,

atque utri similest magis id quodcumque creatur, 1230
eius habet plus parte aequa3 quod cernere possis,
sive virum suboles sivest muliebris origo,

Nec divina satum genitalem numina cuiquam
absterrent, pater a gnatis ne dulcibus umquam
appelletur et ut sterili Venere exigat aevom3 1235
quod plerumque putant et multo sanguine maesti
conspergunt aras adolentque altaria donis,
ut gravidas reddant uxores semine larg0.
nequiquam divom numen sortisque fatigant.
nam steriles nimium crasso sunt semine partim 124⁰
ct liquido praeter iustum tenuique vicissim.
tenve locis quia non potis est adfigere adhaesum,
liquitur extemplo et revocatum cedit abortu.
crassius his porro quoniam concretius aequo
mittitur, aut non tam prolixo provolat ictu 1213
aut penetrare locos aeque nequit aut penetratum
aegre admiscetur muliebri semine· semen.
nam multum harmoniae Veneris differre videntur.
atque alias alii complent magis ex aliisque
succipiunt aliae pondus magis inque gravescunt. 1250
et multae steriles Hymenaeis ante fuerunt
pluribus ct nactae post sunt tamen unde puellos
suscipere et partu possent ditescere dulci.
ct quibus ante domi fecundae saepe nequissent
uxores parere, inventast illis quoque compar 1255
natura, ut possent gnatis munire senectam.
usque adeo magni refert, ut semina possint
seminibus commisceri genitaliter apta,
crassane conveniant liquidis et liquida crassis.
atque in eo refert quo victu vita colatur3 1260
namque aliis rebus concrescunt semina membris
atque aliis extenvantur tabentque vicissim.
et quibus ipsa modis tractetur blanda voluptas,

id quoque permagni refert3 nam· more ferarum
quadrupedumque magis ritu plerumque putantur 1265
concipere uxores, quia sic loca sumere possunt,
pectoribus positia sublatis semina lumbis.

nec molles opn’ sunt motus uxoribus hilum.

