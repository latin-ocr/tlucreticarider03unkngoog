1¹72 VI

concussu late disserpunt inde tremores.

et merito, quoniam plaustri concussa tremescunt

tecta viam propter non magno pondere totas

nec minus exultant, scrupus quicumque viai σω
ferratos utrimque rotarum succutit orbes.

fit quoque, ubi in magnas aqiiae vastasque lucunas
gleba vetustate e terra provolvitur ingens,

ut iactetur aquae fluctu quoque terra vacillans;

ut vas interdum non quit constare, nisi umor 555
destitit in dubio fluctu iactarier intus.

Praeterea ventus cum per loca subcava terrae
collectus parte cx una procumbit et urget ’
obnixus magnis speluncas viribus altas,
incumbit tellus quo venti prona premit vis. seo
tum supera terram quae sunt extructa domorum
ad caelumque magis quanto sunt edita quaeque,
inclinata minantur in eandem prodita partem
protractaeque trabes inpendent ire paratae.
et metuunt magni naturam credere mundi 5⁶5
exitiale aliquod tempus clademque manere, ’
cum videant tantam terrarum incumbere molem!
quod nisi respirent venti, vis nulla refrenet
res neque ab exitio possit reprehendere euntis.
nunc quia respirant alternis inque gravescunt 570
et quasi collecti redeunt ceduntque repulsi,
saepius hanc ob rem minitatur terra ruinas
quam facit3 inclinatur enim retroque recellit
et recipit prolapsa suas in pondera sedes.
hac igitur ratione vacillant omnia tecta, 5⁷5
summa magis mediis, media imis, ima perhilum.

Est haec eiusdem quoque magni causa tremoris,
ventus ubi atque animae subito vis maxima quaedam
aut extrinsecus aut ipsa tellure coorta
in loca se cava terrai coniecit ibique ‘ sse
speluncas inter magnas fremit ante tumultu
versabundaque portatur, post incita cum vis
exagitata foras erumpitur et simul altam
diffindens terram magnum concinnat hiatum.
in Syria Sidone quod accidit et fuit Aegi ⁵85·
in Peloponneso, quas exitus hic animai ·

k

