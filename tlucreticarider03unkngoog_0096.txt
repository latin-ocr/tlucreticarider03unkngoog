50 ΙΙ

at varii rerum inpediunt prohibentque colores ¹

quominus esse uno possit res tota nitore. .
Tum porro quae ducit, et· inlicit ut tribuamus
principiis rerum nonnumquam causa colore3‚
occidit, ex albis quoniam non alba creantur,
nee quae nigra cluent de nigris sed variis ex.
quippe etenim multo proclivius exorientur
candida de nullo quam nigro nata colore
aut alio quovis qui contra pugnet et obstet.
Praeterea quoniam nequeunt} sine luce colores
esse neque in lucem existunt primordia rerum,
scire licet quam sint· nullo velata colore.
qualis enim caecis poterit color esse tenebris?
lumine quin ipso mutatur propterea quod
recta aut obliqua percussus luce refulget3
pluma columbarum quo pacto in sole videtur,
quae sita cervices circum collumque coronat3
namque alias fit uti claro sit rubra pyropo,
interdum quodam sensu fit, uti videatur
inter curalium viridis miscere zmaragdos.
caudaque pavonis, larga cum luce repleta cst,
consimili mutat ratione obversa colores3
qui quoniam quodam gignuntur luminis ictu,
scire licet, sine eo fieri non posse putandum cst.
et· quoniam plagae quoddam genus excipit in se
pupula, cum sentire colorem. dieitur album,
atque aliud porro, nigrum cum ct cetera sentit,
nec refert ea quae tangas quo forte colore
praedita sint, verum quali magis apta figura,
scire lieet nil principiis opus esse colores,
sed variis formis variantes edere tactus.
Praeterea quoniam non certis certa figuris
est. natura coloris et omnia principiorum
formamenta queunt in quovis esse nitore,
cur ea quae constant ex illis non pariter sunt
omne genus perfusa coloribus in genere omni?
conveniebat. enim corvos quoquc saepe volantis
ex albis album pinnis iactare colorem
et nigros fieri nigro de semine cycnos
aut alio quovis uno varioque colore.

810

816

820

